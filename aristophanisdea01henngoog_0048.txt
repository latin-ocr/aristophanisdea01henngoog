... 40 .-

eligentem fingit, perstringere voluisse ut ineptum sophistam. ’
Vituperat tamen leniter idem etiam Aeschyli carmina ac
non modo eis quinque quas supra commemoravi de causis,
verum etiarn (v. 1297), quod sunt iusto longiora. Quod
concedendum est Aristophani, neque vero oblivisci debemus
illius dicti quod legitur apud vitae· scriptorem: Aeschylum
curn antiquioribus poetis comparatum maxime esse praedi·
candum, aliquanto inferiorern esse posterioribus. Huc accedit
—quod rectissime Bernhardyus l. l. 2, p. 255 (242) corn-
memorat — Aeschylum naturam secutum esse propriam
eaque de causa ut hominem ingeniosum et sublimem a
’ posterioribus saepius minime esse intellectum nec plane
perspectum. Denique non omittendum est, Aeschylum ideo
quoque, quia e priscae antiquitatis indole sublimiora nonnulla
et duriora effinxit, quae ampliore litteratura minus sunt
aperta, nobis videri esse obscurum cum omnin0, 'tum in
chori canticis suis, cs. Philol. 30 p. 732 s., ubi Heimsoethius
de Aeschyli dictione verba facit.

Primam earum, quas modo significavi, causarum, cum
iusto iudicio ponderaret Aristophanes, Aeschylum aptissime
comparat cum Phrynicho, poeta antiquiore, postquam iam
initio huius de chori canticis certaminis laudibus extulit
carmina Aeschyli pulcherrima. Ceterum hic conferas Ed.
Mtilleri l. l. 1, p. 163-165.

—--—-

Caput IV.

l. 6. De Aeschyli re scaenica iudicia.

Duo tanturn vel tria de Aeschyli re scaenica repperi
Aristophanis iudicia, quae indicant Aeschylum apparatum
scaenicum splendidiorem amasse, introduxisse, auxisse. -
Ac primurn quidem Euripides, qui Aeschylum nihil per·
spicuum narrasse censuit, sic pergit Ran. v. 928 ss.:

 

