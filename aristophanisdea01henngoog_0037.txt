..29-

hunc versum haud dubie spurium esse censet, cum nihil
in prologorum Aeschyleorum censura Euripides reprehendat,
quod spectet ad dictionis in rebus enarrandis obscuritatem.
Bergkio quoque is versus est suspectus neque tamen ille in
fabulamm Aristophanearum praefatione addidit causam.

Quibus viris doctis non astipulor: neque Hartungio
Euripidem Aristophaneum recte damnasse Aeschyli prologos
neque Meineki0‚ ideo hunc versum 'esse omittendum, quod
non sequuntur, in quibus dictionis in rebus enarrandis ob·
scuritas verbis apertis reprehendatur. Ac cum Hartungio
quidem non sentio, quia non perspicio cur Aeschyli prologi
sint damnandi. Contra ab Euripide Aristophaneo hic versus
aptissime profertur. Neque vero in comoedia necesse est,
hanc sententiam docta sequatur argumentatio quam Meinekius
et Kockius exspectavisse videntur. Argumentatio autem,
quae comoediae est apta, minime deest, cl. Euripidis verba
v. 1141—43. Itaque nisi aliae afferuntur causae, Meinekii‚
Bergkii, Kockii sententiam non sequor.

Perstringuntur autem ab Euripide verba Orestis, a quibus
Aeschyli Choephori ν, 1-5 incipiunt, haec = Ran. v.
1126-28 et 1172 s.:

Ἑρμῆ χθόνιε πατρῷ’ ἐποπτεύων κράτη,
σωτὴρ γενοῦ μοι σύμμαχός τ) αἰτουμένῳ.
ἧκον γὰρ εἰς γῆν τήνδε καὶ κατέρχομαι.
τύμβου δ’ ἐπ’ όχθῳ auide κηρύσσω πατρὶ
κλύειν, ἀκούσαι.

Primum quidem id Oresteae initium ambiguum esse
Euripides contendit his verbis v. 1141—43:

πότερ’ οὖν τόν Ἑρμῆν, ὡς ό πατὴρ ἀπώλετο
αὐτοῦ βιαίοις ἐκ γυναικείας χερός
Ιδόλοις λαθραίοις, ταῦτ’ ἐποπτεύειν 'dom

Agitur iam de verborum πατρῷ’ ἐποπτεύων κράτη
interpretatione. Qua de re uberius disseruit Fritzschius ad
v. 1138. Quaeritur autem, utrum πατρῷος adiectivum per·
tineat ad Orestis patrem, Agamemnonem, an ad Mercurii

 

